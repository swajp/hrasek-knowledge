# Kolik kreditů musím získat pro postup do dalšího semestru?
Pro postup do 2. semestru studia je nutné získat minimálně 12 kreditů. V každém dalším semestru se započítává součet kreditů za poslední dva úseky studia (např. 1. + 2. semestr), ve kterém musíš mít alespov 30 kreditů.

# Kolik kreditů potřebuji na PEF MENDELU
Bakalářský studijní program vyžaduje 180 kreditů ECTS (3 roky), navazující magisterský 120 kreditů. Standardní tempo je 60 kreditů za rok (30 za semestr).

# Kolik kreditů potřebuji pro postup do dalšího semestru
Pro zápis do druhého semestru je třeba získat v prvním semestru alespoň 15 kreditů. Pro zápis do dalšího ročníku je nutné mít v součtu za poslední dva semestry minimálně 40 kreditů.

# Co když mi chybí málo kreditů do konce studia
Pokud studentovi do konce studia chybí méně než 30 kreditů, podmínka získání 40 kreditů za poslední dva semestry se pro postup do dalšího studia obvykle neaplikuje.

# Kolik kreditů potřebuji na PEF MENDELU
Bakalářský studijní program vyžaduje 180 kreditů ECTS (3 roky), navazující magisterský 120 kreditů. Standardní tempo je 60 kreditů za rok (30 za semestr).

# Kolik kreditů potřebuji pro postup do dalšího semestru
Pro zápis do druhého semestru je třeba získat v prvním semestru alespoň 15 kreditů. Pro zápis do dalšího ročníku je nutné mít v součtu za poslední dva semestry minimálně 40 kreditů.

# Co když mi chybí málo kreditů do konce studia
Pokud studentovi do konce studia chybí méně než 30 kreditů, podmínka získání 40 kreditů za poslední dva semestry se pro postup do dalšího studia obvykle neaplikuje.

# Co se stane, když neudělám opakovaný předmět?
Pokud student neuspěje u předmětu, který si zapsal podruhé, je to důvod pro ukončení studia. Takový student je ze studia vyloučen.

# Co se stane se zbylými kredity při zápisu do dalšího semestru?
Kredity, které student získá nad rámec minima pro postup, se mu samozřejmě počítají do celkového počtu kreditů potřebných pro úspěšné ukončení studia.

# Kolikrát si mohu zapsat předmět
Každý předmět si lze zapsat maximálně dvakrát.

# Co je to Bilaterální mobilita?
Bilaterální mobility umožňují studentům výjezdy mimo EU. Studijní pobyt se realizuje pouze na základě platných bilaterálních smluv uzavřených mezi MENDELU a zahraniční institucí. Univerzita tyto mobility podporuje grantem.

# Co je to CEEPUS?
CEEPUS je výměnný univerzitní program podporující spolupráci mezi univerzitami zejména ve středoevropského regionu a to v rámci jednotlivých sítí univerzit. Jedná se především o tyto státy: Albánie, Rakousko, Bosna a Hercegovina, Bulharsko, Česko, Chorvatsko, Maďarsko, Moldavsko, Černá hora, Severní Makedonie, Polsko, Rumunsko, Srbsko, Slovensko, Slovinsko, Kosovo. Je podpořen granty pro vyjíždějící studenty. Více informací najdeš na: http://www.ceepus.info

# Co je to Double degree?
Aktuálně má Double degree nasmlouvaná pouze PEF MENDELU. Double degree umožňuje roční studium na partnerské instituci a vzájemné uznání studijních výsledků tak, aby student mohl kromě diplomu PEF MENDELU získat i diplom partnerské instituce. Více na: https://www.pef.mendelu.cz/double-degree

# Co je to Erasmus+?
Erasmus+ je vzdělávací program Evropské unie, který podporuje spolupráci a mobilitu nejen na vysokých školách. Erasmus+ se primárně zaměřuje na zahraniční výjezdy v rámci EU a vyjíždějícím studentům nabízí grant. https://international.mendelu.cz/studijni-pobyty/erasmus/

# Co je to tzv. Zahraniční newsletter?
Jestli tě zajímají výjezdy, ať už za studiem, stáží nebo jazykovým kurzem, odebírej novinky zahraničního oddělení. Aktivuj si newsletter ve čtyřech jednoduchých krocích: 1) V UIS klikni na "Odběr novinek", který najdeš v sekci "Osobní management". 2) Klikni na "Zahraniční stáže a studium". 3) Zaškrtni "Zahraniční stáže a studium". 4) Ulož a máš hotovo. Odběr lze kdykoliv zrušit.

# Jak dlouho dopředu je potřeba dlouhodobý zahraniční výjezd řešit?
Každý druh mobility má své vlastní výběrové řízení. Studijní pobyty (Erasmus+, Erasmus+ kreditová mobilita) vyhlašují výběrové řízení v lednu (pro začátek studia v ZS nebo LS následujícího roku) a v září (pro LS téhož roku). Praktické stáže (Erasmus+) mají termín výběrového řízení v lednu a září vždy pro zbývající část téhož akademického roku a také v dubnu pro následující akademický rok. Výběrové řízení na bilaterální (mimocvropskou) mobilitu se vyhlašuje v říjnu na následující kalendářní rok.

# Jaké mám možnosti dlouhodobých výjezdů?
Můžeš si vybrat mezi studijním pobytem a stáží. Studijní pobyt je semestrální až dvousemestrální studijní pobyt na zahraniční univerzitě. A jedná se buď o Erasmus+, CEEPUS, nebo o vycestování přes Bilaterální (mimocvropské) mobility. U obou těchto typů na svůj pobyt získáš určitou výši grantu na podporu vycestování. Stáž je několika týdenní až roční pracovní výjezd do zahraničí. Sjednává se buď přes Erasmus+, nebo přes Bilaterální mobility. Tvá stáž může být placená i neplacená, vždy k ní získáš určitou výši grantu.

# Jaké mám možnosti krátkodobých výjezdů?
Tématicky zaměřené studijní pobyty - většinou se jedná o několikadenní výjezd, který je prakticky zaměřený na určitou část tvého studia. Pro informace o těchto pobytech si aktivuj zasílání Zahraničního newsletteru, nebo si zajdi na zahraniční oddělení tvé fakulty, kde ti rádi pomůžou. Letní/zimní školy jsou několikadenní či týdenní pobyty v období letních/zimních prázdnin. Většinou jsou úzce spjaté na vybranými tématy a také máš možnost se seznámit s lidmi, kteří se o tuto tématiku zajímají.

# Kde najdu seznam zemí a univerzit, kam můžu vyjet na studijní pobyt?
Seznam univerzit, kam v rámci svého studia můžeš vyjet, najdeš na webových stránkách své fakulty.

# Kdy můžu nejdřív vycestovat?
Na dlouhodobé zahraniční výjezdy můžeš vycestovat nejdříve ve 3. semestru bakalářského studia. Na navazujícím stupni studia můžeš vycestovat již od 1. semestru, pokud jsi v předešlém semestru absolvoval studium na MENDELU.

# Proplatí mi univerzita cestovní náklady?
Ano, ale pouze pokud vycestuješ přes bilaterální mobility. Univerzita ti tyto náklady proplatí až do výše 100 % na základě žádosti, kterou nalezneš na: http://www.omvi.mendelu.cz/vyjizdejici-studenti/studijni-pobyt/28263-bilateralni-mobility

# Co je akademická obec?
Akademická obec je podle českého vysokoškolského zákona souhrn všech akademických pracovníků a studentů dané vysoké školy (akademická obec vysoké školy) nebo dané fakulty (akademická obec fakulty). Toto společenství vychází z původního pojetí univerzity jako universitas magistrorum et scholarium (společenství učitelů a studentů). Akademickými pracovníky jsou zaměstnanci vysoké školy, kteří plní funkci učitelů a kteří dále vykonávají vědeckou, výzkumnou či jinou tvůrčí činnost. Jde tedy např. o profesory, docenty, odborné asistenty, asistenty, lektory apod. Členem akademické obce se také stane student ve chvíli, kdy je zapsán ke studiu na vysoké škole. Úspěšným složením státních závěrečných zkoušek přestává být studentem a tím i členem akademické obce. Pozdějšími slavnostními projevy (resp. akademickými obřady) těchto už proběhlých okamžiků je imatrikulace a promoce. Všem členům akademické obce jsou zaručena určitá akademická práva a svobody. Je to především svoboda vědeckého bádání nebo umělecké tvorby a zveřejňování výsledků tohoto bádání či tvorby, svoboda vyučovat různé vědecké názory či umělecké směry a svoboda výběru, které z nich je možné se učit, právo volit a být volen do akademických senátů a dalších akademických orgánů a právo používat akademické insignie a konat akademické obřady. https://cs.wikipedia.org/wiki/Akademick%C3%A1_obec

# Kdo je ve vedení fakult?
Děkan - jedná a rozhoduje v záležitostech fakulty a za své činnosti je v některých případech odpovědný akademickému senátu fakulty. Do své funkce je jmenován rektorem univerzity na návrh akademického senátu fakulty. Funkční období děkana je čtyřleté. Proděkan - děkana zastupují proděkani v rozsahu, který stanoví děkan sám. Proděkany jmenuje i odvolává děkan. Tajemník - řídí hospodaření a vnitřní správu fakulty. Tajemníka jmenuje i odvolává děkan.

# Kdo je ve vedení MENDELU?
Rektor - je to nejvyšší představitel univerzity. Jedná a rozhoduje v záležitostech univerzity a za své činnosti je v některých případech odpovědný akademickému senátu. Do své funkce je jmenován prezidentem ČR na návrh akademického senátu univerzity. Funkční období rektora je čtyřleté. Prorektor - rektora zastupují prorektoři v rozsahu, který stanoví rektor. Prorektory jmenuje i odvolává rektor. Kvestor - řídí hospodaření a vnitřní správu univerzity. Kvestora jmenuje i odvolává rektor. Aktuální zástupci pozic vedení univerzity: http://mendelu.cz/24995-vedeni-univerzity

# Kdo má na starosti praxe?
Informace o praxích na jednotlivých fakultách najdeš zde: LDF: https://www.ldf.mendelu.cz/26598-praxe; AF: http://af.mendelu.cz/30540-praxe; ZF: Vše nalezneš v UIS v kontrola plánu. Případně na studijním oddělení; PEF: https://www.pef.mendelu.cz/praxe; FRRMS: http://ipm.frrms.mendelu.cz/cz/studium/bakalarske_studium/odborna_bakalarska_praxe?lang=cz

# Kdo zastřešuje sporty na MENDELU?
Sporty na MENDELU zastřešuje Centrum sportovních aktivit MENDELU (CSA). Můžeš si zapsat libovolný sport z nabídky CSA. Více informací o placení i sportech najdeš na: http://csa.mendelu.cz/

# Kdy končí zkouškové?
Oficiální konec zkouškového období najdeš v harmonogramu fakulty (https://is.mendelu.cz/student/harmonogram.pl?vyber_fakulty=1;lang=cz).

# Co dělat při ztrátě ISICu nebo Karty studenta?
Doporučujeme kontaktovat studijní oddělení a starou ID kartu si deaktivovat a zařídit si novou. Vydání nové karty ID karty: V UIS - Portál studenta - Objednávky - "vydání karty (XX)" zadáš objednávku na výrobu nové ID karty a zaplatíš poplatek. Počkáš na potvrzovací e-mail a kartu si vyzvedneš na studijním oddělení. Vystavení nové karty trvá přibližně jeden týden.

# Co je to ISIC?
ISIC je studentský průkaz, který se používá například k identifikaci při zkouškách. Také se díky ISIC kartě můžeš dostat do studovny nebo si na ni uložit kredit na útratu ve stravovacích zařízeních univerzity. Také můžeš využívat mimouniverzitní výhody. Více na stránce: www.isic.cz

# Co je to Karta studenta?
Karta studenta je studentský průkaz, který se používá například k identifikaci při zkouškách. Také se díky této kartě můžeš dostat do studovny nebo si na ni uložit kredit na útratu ve stravovacích zařízeních univerzity. Tato karta se standardně vydává studentům na kombinované a distanční formě studia a případným zájemcům.

# Jak jsi můžu dobít kartu ISIC/Kartu studenta na stravování?
Na webových stránkách https://webiskam.mendelu.cz/ nalezneš základní údaje o zůstatku finančních prostředků na kartě. Také tam nalezneš Hlavní konto, které slouží jako konto pro platbu ve stravovacích zařízeních MENDELU. Tři způsoby jak si můžeš nabít Hlavní konto: 1.) Přes webovou stránku ISKAM. 2.) Přes dobíjecí automat ve studovně budovy X. 3.) Kartou či hotově na pokladně v menzách, bufetech či pizzerii.

# Jak prodloužit ISIC kartu?
Revalidační známka k prodloužení ISICu se kupuje přes UIS - Portál studenta - Objednávky - "Revalidace karty 20xx/20xx". Pro zaplacení je potřeba překliknout na "Moje objednávky" a následně uhradit objednávku ve výši 250 Kč. Poté si stačí nálepku vyzvednout na studijním oddělení.

# Jak si nabít kartu ISIC/Kartu studenta?
Na kartě ISIC máš dvě základní konta. Jedno je stravovací (hlavní) a druhé na využití tiskáren. Stravovací konto se nabíjí hned třemi způsoby: 1) Nahoře v ISKAM https://webiskam.mendelu.cz/ klikneš na Účet - Konta a klikneš u řádku Hlavního konta na políčko "nabít" a po uvedení částky, kterou chceš dobít tě to přesměruje na online platební bránu. 2) Ve studovně budovy X (dočasně v menze X) je dobíjecí automat. Po přiložení ID karty se přihlásíš do svého Hlavního konta a můžeš si ho dobít prostřednictvím platebního terminálu zabudovaném v dobíjecím automatu. 3) Na pokladně v menzách, bufetech či pizzerii. Konto na využití tiskáren: Tento typ konta se nabíjí buď v knihovně nebo ve studovně budovy A za přepážkou. Také je možnost využít dobíjecí automat u studovny budovy A (umístěn u tiskáren), který se dobíjí pouze mincemi. Přiložíš ID kartu, vhodíš mince a máš nabito. Je důležité vědět, že Hlavní konto na stravování a konto na tisk jsou oddělená konta. Hlavním kontem nezaplatíš tisk a naopak.

# Kde všude zaplatím ISICem/Kartou studenta?
ID kartou se dá platit ve všech stravovacích zařízeních univerzity. A to jsou menzy, bufety a pizzerie. Jen tímto způsobem uplatníš studentskou slevu, jinak zaplatíš plnou částku.

# Kolik stojí ISIC
První vydání karty stojí 350 Kč, což standardně platíš při zápisu do studia, a tím si kartu vyřídíš. Karta ISIC ti po vydání platí do 31. 12. následujícího roku (při nástupu do studia v ZS).

# Jak můžu platit v menze/bufetu/pizzerii?
Nejvýhodnější pro tebe je platit kartou ISIC nebo Kartou studenta, protože na ní máš nahranou studentskou slevu. Samozřejmě se dá platit i hotově nebo přes platební terminál.

# Jaké jsou možnosti stravování v rámci univerzity?
Univerzitní kampus: Nejnavštěvovanější je menza v budově X, kde se shromažďují všichni studenti MENDELU na oběd. Dále je hned vedle pizzerie, kde se prodávají mimo jiné i různé bagety nebo si můžeš zajít do bufetu na Q pro párek v rohlíku, panini nebo kafe. Více stravovacích zařízení najdeš na: http://skm.mendelu.cz/stravovani/28560-stravovaci-zarizeni.

# Můžu ISICem/Kartou studenta platit i v menzách jiných univerzit?
Bohužel ne. ISICem, který ti vydá MENDELU, zaplatíš pouze ve stravovacích zařízeních MENDELU.

# Kde se dají koupit skripta?
Skripta si můžeš koupit v Prodejně skript (skriptárna). Skriptárnu najdeš v přízemí budovy Q. Po vstupu do budovy hlavní vchodem (od brány) půjdeš pořád rovně až se dostaneš ke schodům, kterými se vydáš dolů. Seznam skript a otvírací dobu najdeš na: http://uvis.mendelu.cz/prodejna-skript

# Kde se můžu registrovat do knihovny?
V knihovně A, knihovně Z nebo v knihovně a studovně v Lednici.

# Kolik je registrační poplatek do knihovny?
Studenti MENDELU mají po registraci přístup do knihovny MENDELU zdarma.

# Jak získat koleje?
Na stránkách Správy kolejí a menz je možnost rezervace online (viz http://skm.mendelu.cz/ubytovani/27989-ubytovaci-zarizeni).

# Koleje JAK
Všechny potřebné informace o kolejích JAK najdeš na http://skm.mendelu.cz/ubytovani/ubytovaci-zarizeni/27982-koleje-jak.

# Tauferovy koleje
Všechny potřebné informace o Tauferových kolejích najdeš na http://skm.mendelu.cz/ubytovani/ubytovaci-zarizeni/27988-tauferovy-koleje.

# Kolik potřebuji kreditů na postup do dalšího semestru studia?
V součtu za poslední dva studované semestry musíš získat alespoň 40 kreditů, abys mohl postoupit do dalšího semestru studia. ALE! Po dosažení 150 kreditů za své studium už tuto povinnosti plnit nemusíš.

# Kolik potřebuji kreditů na postup do druhého semestru studia?
V prvním semestru musíš získat minimálně 12 kreditů na postup do druhého semestru.

# Kolik potřebuju kreditů celkem?
Na bakalářském stupni studia musíš získat alespoň 180 kreditů za celé studium. Na navazujícím stupni studia musíš získat alespoň 120 kreditů za celé studium.

# Nemám splněny podmínky k postupu do dalšího semestru. Co teď'?
Pokud se Ti tohle stane a stále chceš na univerzitě zůstat, kontaktuj svou studijní referentku a zjisti jaké jsou tvé možnosti. Případně se obrať na studijní poradce fakulty, pokud je Tvá fakulta má.

# Podle čeho jsou předmětům určeny výše kreditů?
Kreditová zátěž předmětu je stanovena podle hodinové náročnosti. Jeden kredit je stanoven pro 28 hodinovou zátěž dle Studijního a zkušebního řádu.

# Jak platit za Městskou hromadnou dopravu (MHD)?
Aktuální informace jsou na webu Dopravního podniku města Brna: https://www.dpmb.cz/predplatni-jizdenka-salinkarta
Šalinkarta již neexistuje fyzicky. Je nahrána na nosič, který můžete fyzicky koupit na pobočce DPMB, nahrát si ji na platební kartu nebo do mobilu.
Obecně můžete:
- jízdenky kupovat v oranžovém automatu u zastávek
- platit za jízdu přiložením platební karty k terminálu přímo ve voze "Pípni a jed'"
- objednat jízdenku přes aplikaci IDOS, kde zjišťujete jízdní řády a spojení
- koupit šalinkartu online na webu DPMB
- koupit šalinkartu na pobočce DPMB např. na Novobranské 18

# Jaké jsou tituly na akademické půdě?
Přehled všech titulů vyskytujících se na akademické půdě najdeš na https://web.natur.cuni.cz/student/akademicke-tituly/.

# Kam pro radu?
Pokud potřebuješ radu v souladu se studiem, je nejlepší se obrátit na svou studijní referentku. Dále se můžeš obrátit na studentské senátory, případně studijní poradce, pokud je Tvá fakulta má.

# Co je to disciplinární řízení?
Disciplinární řízení je řízení, v němž se projednává disciplinární přestupek studenta. Podnět k zahájení řízení může podat kdokoliv.

# Jak to probíhá před disciplinární komisí?
Předstoupení před disciplinární komisi probíhá přibližně tímto způsobem: Většinou vás je v pořadníku více, a postupně si vás komise bude zvát do místnosti, kde zasedne. Předseda komise se s tebou pozdraví, nabídne ti místo k sezení a představí zbytku komise tvůj přestupek. Dále budeš vyzván k obhajobě tvé situace. Komise se tě případně doptává pro více informací. Následně budeš vyzván k opuštění místnosti, aby měla komise možnost se o tvé situaci pobavit a vystavit návrh výsledku tvého řízení. Pokud s návrhem budeš souhlasit, tak jej podepíšeš a s komisí se rozloučíš. Návrh komise směřuje k děkanovi, který návrh prostuduje a na základě svého zvážení vystaví rozhodnutí. Přesné informace, jak disciplinární řízení na tvé fakultě probíhá, najdeš v disciplinárním řádu své fakulty.

# Jaké jsou následky disciplinárního řízení?
Za disciplinární přestupek lze podle § 65 vysokoškolského zákona uložit některou z následujících sankcí: a) napomenutí, b) podmíněné vyloučení ze studia se stanovením lhůty a podmínek k osvědčení, c) vyloučení ze studia.

# Přišel mi dopis k předstoupení před disciplinární komisi. Co mám dělat?
V dopisu, který ti byl doručen, najdeš termín, na který se musíš dostavit k disciplinární komisi, a svým podpisem svou účast potvrdíš. Podepsaný dopis doneseš na studijní oddělení tvé fakulty.

# V jakých případech se zahajuje disciplinární řízení?
Nejčastější formy porušování akademické etiky: podvádění, opisování a napovídání při plnění studijních povinností, jakákoliv forma neoprávněné manipulace se zkušebními otázkami, vydávání cizí práce za vlastní, zejména pak použití cizí práce bez náležitého odkazování, porušení pravidel při užívání univerzitní počítačové sítě, agresivní (fyzické i slovní) jednání vůči členům akademické obce MENDELU, ničení majetku MENDELU a užívání alkoholických nápojů a jiných návykových látek v prostorách MENDELU.

# Vyplácí se opisování?
Rozhodně nevyplácí! Při zjištění jakéhokoliv podvodu je z předmětu udělena známka F. A studentovi je zahájeno disciplinární řízení a následně je povinen předstoupit před disciplinární komisi. Celé toto šetření může vést až k ukončení studia.

# Jak podat přihlášku k promoci?
Pokud se chceš zúčastnit promoce, musíš se ve stanoveném období přihlásit. Přihlásíš se přes UIS v záložce Promoce. Současně s potvrzením účasti se vygeneruje poplatek, jehož výši a podrobnosti si můžeš zjistit v Portálu studentu – Financování studia. Dále je třeba uvést místo narození ve 2. pádě včetně předložky z/ze, které se tiskne na promočních seznamech.

# Jsou promoce povinné?
Promoce nejsou povinné, tudíž jestli o ně máš zájem, musíš svůj zájem vyjádřit přihláškou. Jedná se o tradici a památný okamžik na celý život, proto účast určitě doporučujeme.

# Můžu ovlivnit datum své promoce?
Ano. Můžeš vedoucí studijního oddělení požádat o preferovaný termín promoce, ale pouze do té doby, než je termín Tvé promoce stanoven.

# Můžu změnit své rozhodnutí o účasti na promoci?
Své rozhodnutí účastnit se promoce můžeš změnit pouze v období, které je na přihlašování/odhlašování stanovené. Odhlásíš se v záložce Promoce v aplikaci, kde jsi podal přihlášku (studijní referentka může odhlašovat i potom, a to do doby, než je přidělen termín promocí). Pokud se z promocí odhlásíš, tak se platba ve financování automaticky zruší. Bude-li zrušena přihláška ke státní zkoušce, platba bude také automaticky zrušena. Jestliže bude poplatek za promoci již uhrazen, zůstane ve financování zaznamenán i po odhlášení z promoce nebo zrušení přihlášky.

# Jak vysoký je poplatek za e-přihlášku do navazujícího stupně studia?
E-přihláška se podává v elektronické podobě na tomto odkazu: http://is.mendelu.cz/prihlaska. Standardní výše poplatku je 440 Kč. Tenhle poplatek se ale může lišit podle typu přijímací zkoušky.

# Kdy jsou přijímací zkoušky?
Přesný termín přijímacích zkoušek se dozvíš v pozvánce na přijímací zkoušky, která ti přijde poštou.

# Můžu si napsat více oborů na jednu e-přihlášku?
Ano, pokud jsou obory v rámci jednoho programu. Pokud se chceš přihlásit na více oborů z různých programů, je zapotřebí podat více e-přihlášek. Nezapomeň za každou přihlášku zaplatit správní poplatek.

# Co jsou registrační poukázky a jak je při studiu využívám?
Registrační poukázky využíváš pro registraci předmětů. Za každý registrovaný předmět se ti odečte počet registračních poukázek na základě toho, kolik kreditů má předmět, který jsi si zaregistroval. Na začátku tvého studia obdržíš poukázky ve výši 1,2násobku minimálního počtu kreditů předepsaných pro úspěšné ukončení studia.

# Co to jsou registrace?
Abyste si mohli předmět zapsat, je potřeba si jej prvně zaregistrovat. Registracemi si rezervuješ místo v předmětech, které chceš v následujícím období studovat. Pokud studuješ standardně, tak ty předměty, které jsou pro tebe povinné, se ti zaregistrují automaticky. Ostatní předměty si musíš vybrat a přidat konkrétně.

Registrace probíhají dle harmonogramu daného akademického roku (zpravidla ke konci výukové části zimního semestru pro registrace na letní semestr, a ke konci výukové části letního semestru pro registrace předmětů na zimní semestr následujícího akademického roku). Při registracích se ti odečítají registrační poukázky.

Více o registracích se dozvíš na:
https://is.mendelu.cz/help.pl?page=8448

# Co to jsou zápisy?
V období zápisu předmětů si upravíš skladbu předmětů, které sis zaregistroval, a sestavíš rozvrh. Zápisy předmětů probíhají dvakrát ročně, před začátkem každého semestru, a následují po registracích. Poté následují tzv. změny v zápisech, které trvají maximálně 14 dnů od začátku výukové části daného semestru. Jedná se o období, ve kterém můžeš provádět změny v zapsaných předmětech a upravovat osobní rozvrh.
Změna v zápisu může znamenat změnu cvičení nebo také odstranění předmětu ze zápisu.

Více o zápisech se dozvíš na:
https://is.mendelu.cz/help.pl?page=12328

# Jaké druhy stipendií MENDELU vyplácí?
Může ti být přiznáno stipendium v těchto případech:
- za vynikající studijní výsledky (prospěchové stipendium),
- za vynikající vědecké, výzkumné, vývojové, nebo další tvůrčí výsledky přispívající k prohloubení znalostí, (stipendium na tvůrčí činnosti, stipendium za tvůrčí výsledky),
- v případě tíživé sociální situace studenta (sociální stipendium),
- v případech zvláštního zřetele hodných (stipendium mimořádné),
- v případě trvalého bydliště mimo Brno a v jeho blízkém okolí (ubytovací stipendium).

Dále ti pak může být přiznáno stipendium na podporu zahraničního výjezdu. Více na:
http://mendelu.cz/30345-stipendia

# Co dělá studijní oddělení?
Studijní oddělení fakult se zaobírá studijní administrativou, poradenskou činností, řeší agendu přijímacího řízení a mnoho dalších činností spjatých se studiem. Také přijímá a administruje všechny žádosti a odvolání ze strany studentů a následně je předává kompetentní osobě. Na některých studijních odděleních je agenda rozdělena mezi více pracovníků - studijní referentky. Kontakty a informace o Tvém studijním oddělení najdeš na:
http://prvaci.mendelu.cz/moje-studium/26488-studijni-oddeleni

# Kdy má studijní oddělení otevřeno?
Aktuální otevírací dobu studijního oddělení najdeš v této aplikaci v části studijní.

Otevírací dobu najdeš také na adrese jednotlivých fakult.

AF: https://af.mendelu.cz/student/studijni-oddeleni/
PEF: https://pef.mendelu.cz/student/studijni-oddeleni/
ZF: https://zf.mendelu.cz/student/studijni-oddeleni/
LDF: https://ldf.mendelu.cz/student/studijni-oddeleni/
FRRMS: https://frrms.mendelu.cz/student/studijni-oddeleni/
ICV: https://icv.mendelu.cz/bakalarske-studium/studijni-oddeleni/

# Co je to evaluace předmětů?
Evaluace předmětů = anonymní hodnocení k předmětům a vyučujícím. Určitě se rozepiš ve slovních komentářích, protože právě to nejvíce pomůže ke zlepšení daného předmětu. K evaluacím se dostaneš přes UIS – Moje studium – Evaluace předmětů studenty.
Pokud vyplníš alespoň 50 % evaluací, dostaneš k jejich výsledkům po ukončení sběru přístup a také můžeš být zvýhodněn při zápisech předmětu.

# Co je to Studijní a zkušební řád MENDELU?
Studijní a zkušební řád MENDELU (SZŘ) je vnitřní předpis univerzity. Stanovují se v něm pravidla studia na MENDELU a všichni studenti i akademici MENDELU se ho musí držet.
Na SZŘ navazují jiné vnitřní předpisy, které zpřesňují či detailněji uvádí konkrétní oblasti... Nicméně jsou i mnohé další předpisy, které na SZŘ věcně nenavazují, např. o volbě specializace.
https://mendelu.cz/o-univerzite/uredni-deska/zakladni-dokumenty-souvisejici-se-studiem/

# Co je to studijní plán?
Studijní plán tě provází celým studiem. Jedná se o seznam všech povinných, povinně volitelných a doporučených volitelných předmětů. Tyto předměty jsou rozděleny do semestrů tvého studia, kdy je doporučeno předměty studovat.

# Jaké máme studijní prostory na MENDELU?
V rámci Mendelovy univerzity se můžeš připravovat ke studiu hned v několika studovnách či knihovnách MENDELU.
Studovna v budově X - Studovna, která je situovaná pod menzou a je určena pro všechny fakulty MENDELU. Najdeš tam, jak gauče pro odpočinek, tak pracovní stoly - některé dokonce i s elektrickou zásuvkou.
Individuální studovny v knihovně, budova A - V knihovně se nachází 2 individuální studovny, 1 týmová studovna pro 10 osob, 1 týmová studovna pro 6 osob. Studovny jsou pro všechny studenty MENDELU. Můžeš si je rezervovat na: http://uvis.mendelu.cz/rezervace-studoven-knihovny-a.
Studovna v budově A - Ve studovně se nachází 19 míst s počítačem s přípustem na internet a do univerzitní sítě, 11 míst s přípojkou pro notebooky a další. Je zde volný výběr skript s výpůjčkou na 1 měsíc s možností dvojího prodloužení, pokud na titul nečeká jiný uživatel.
Informační centrum, budova A - Nabízí 53 vybavených míst počítačem s přístupem na internet a do univerzitní sítě a 13 míst s přípojkou pro notebooky. Dále volný výběr knih a sborníků.
Knihovna Z - Nabízí 12 míst vybavených počítačem s přístupem na internet a do univerzitní sítě. Dále volný výběr knih a skript se zaměřením převážně na obory ekonomie.
Knihovna a studovna v Lednici - Nachází se zde 26 míst s počítačem s přístupem na internet a do univerzitní sítě. Je zde volný výběr výběr knih, skript, bakalářských a diplomových prací ZF, Acta Horticulturae, novin a časopisů.
Knihovna beletrie, budova A - Lze si zde půjčit např. detektivky, romány, ale také anglicky psanou beletrii jako doplněk výuky jazyka. Půjčovat si mohou registrovaní uživatelé s platným čtenářským průkazem (ISIC karta, průkaz externisty, aktivovaný průkaz zaměstnance nebo ITIC karta).
Více informací na: http://uvis.mendelu.cz/icuk-nase-prostory#studovna

# Jaký je poplatek za sport?
Pokud bys chtěl navštěvovat více sportů, nebo sport opakovat vícekrát než dvakrát musíš si tento sport zaplatit. Tahle cena je výši 420 Kč za semestr.

# Kolik sportů si můžu zapsat zdarma?
V rámci Tvého studia na MENDELU si můžeš zapsat pouze dva sporty bez poplatku.

# Můžu přes CSA vyjet i na nějaký sportovní kurz?
Ano. CSA pravidelně organizuje Cyklokurz, lyžařský kurz v Matrei, cvičení u moře aj.

# Co s sebou na státnice?
Hlavně vodu, pro dodržování pitného režimu a třebas piškoty, na doplnění sacharidů (doporučeno akademikem).

# Jak je to s dárkem pro komisi u státnic?
Není podmínkou, ale spíše milým gestem dát zkoušejícím dáreček jako formu poděkování. Nejčastěji se dávají vína, čokolády, květiny nebo jiné drobnosti. Pokud něco takového přichystáš, tak předání je vhodné až při vyhlašování výsledků.
Doporučení: Domluvte se všichni ve skupině a kupte každému členovi komise jednu věc dohromady. Většinou první studenti, kteří odstátnicují, jdou do obchodu a společně kupují dary za celou skupinu.

# Jak probíhá den bakalářských státnic?
Na daném termínu státnic je většinou více studentů a hodnotící komise si vás bude postupně volat. Při vstupu do místnosti budete představeni komisi, obhájíte si závěrečnou práci a budou vám zvoleny otázky, které máte stanoveny k danému oboru. Všemi zkouškami spolu s obhajobou si projdete najednou. Průměrné zkoušení trvá okolo 30 min, ale nelekejte se, že se někdy protáhne až na hodinu. Velmi záleží na délce vaší obhajoby, počtu otázek od komise a jak srozumitelně a přesvědčivě odpovídáte u zkoušení.

# Jak se přihlásím na Státní zkoušku?
Termíny přihlašování ke státním zkouškám jsou stanoveny v harmonogramu fakulty. Je zapotřebí v tomto období podat přihlášku v Portálu studenta v UIS přes aplikaci “Přihláška ke státní zkoušce”.
Více informací jak celý proces probíhá najdeš zde: https://is.mendelu.cz/help.pl?page=9361

# Jak si můžu zkontrolovat duplicitu své závěrečné práce?
Pokud chceš využít kontrolu procentuální shody na webové stránce Thesis nebo Odevzdej, tak to udělej nejpozději 14 dní před plánovaným odevzdáním Tvé závěrečné práce do UIS. Tyto webové stránky si práce ukládají a mažou je až po nějaké době. Určitě si to předem na nějaké stránce zkontroluj. Více na: https://oit.mendelu.cz/podpora/uis/25390-theses-a-odevzdej

# Kdy budu znát výsledky svých státnic?
Tvé výsledky budeš vědět hned v ten den, po odzkoušení všech z Tvé skupiny.

# Kdy zjistím můj termín státnic?
Období státních závěrečných zkoušek Tvé fakulty zjistíš z Harmonogramu akademického roku. Tobě přidělený termín státnic spolu se členy Tvé komise se dozvíš nejpozději týden před obdobím státních závěrečných zkoušek. Tvůj termín státnic je daný a nelze ho měnit.

# Kolik potřebuji výtisků závěrečné práce?
Nově je zapotřebí vytisknout dva výtisky. Jeden si po úspěšné obhajobě státnic nechá fakulta a druhý ti vrátí. Do každého výtisku vložíš jednu kopii “Zadání práce” a necháš si práci svázat.

# Co když jsem ztratil nebo zapomněl přihlašovací údaje do UIS?
Kontaktuj svého fakultního systémového integrátora. Kontaktní údaje systémové integrátory nalezneš na: https://is.mendelu.cz/dok/integratori.pl?lang=cz

# Jak získat přihlašovací údaje do UISu?
Každý student získá přístupové údaje do UISu při zápisu do studia.
Heslo si můžete obnovit sami pomocí obnovení hesla (odkaz je na přihlašovací stránce). Je však nutné mít v UIS zadané kontrolní údaje pro obnovení hesla.

# Bude mně WiFi fungovat i v zahraničí?
Projekt eduroam umožňuje připojení k WiFi u všech členů projektu (eduroam sdružuje univerzity po celé Evropě). Více info na http://eduroam.mendelu.cz/.

# Jak se připojit na WiFi?
Přesné návody na připojení se k WiFi ve škole na všechna zařízení najdeš na http://eduroam.mendelu.cz/.

# Jak mám napsat e-mail vyučujícím?
Návod jak napsat e-mail vyučujícímu najdeš na: http://www.navejsce.cz/clanky/studentsky-zivot/2014/jak-uspesne-napsat-mail-profesorovi-cast-1?fbclid=IwAR0rbUbKJqbkN3HMHWki5UImotDYKkKfs7eK-Md73Xmyf3HHrPltuUDCrXc

# Jak mám zdravit vyučující?
Příručku jak správně oslovovat vyučující (podle dosaženého titulu) najdeš na http://www.navejsce.cz/clanky/studentsky-zivot/2014/prirucka-preziti-na-vs-jak-spravne-oslovovat/.



